%=========================================================================
% Introduction of Marek Kidon's thesis

\externaldocument{obsah}

Tato práce se zabývá evolučním návrhem hašovacích funkcí. Hašovací 
funkce jsou již dobře zavedenou a neodmyslitelnou součástí moderního
počítačového světa. Jejich uplatnění je šíroké, nicméně nejčastěji se s
nimi setkáváme v kryptografii (kryptografickými hašovacími funkcemi se
však v této práci zabývat nebudeme) a hašovacích tabulkách. Hašovací
tabulky jsou významné a hojně využívané vyhledávací datové struktury, 
které při vhodném zvolení hašovací funkce pracuje velmi rychle a 
efektivně. Tradiční návrh vhodné hašovací funkce pro zadanou aplikační 
doménu není triviální úkol. Pomoci si však můžeme i méně tradičními 
metodami návrhu. Jednou z nich je i návrh založený na evolčních 
algoritmech neboli evoluční návrh. Inspirací pro evoluční návrh je jev 
biologické evoluce. Evoluční algoritmy obecně pracují nad populací 
kandidátních řešení, kde každé kandidátní řešení je právě jeden jedinec. 
Pro vytvoření nové populace jedinců se používají 
biologií inspirované operátory. Myšlenka spočívá v postupném prohledávání 
prostoru možných řešení dokud nenalezneme takové, které svými vlastnosti 
bude převyšovat námi stanovený práh, kde jeden krok iteračního 
prohledávacího algoritmu je právě jedna generace.

V kapitole 2 se budeme blíže zabývat hašováním. Neprve si zavedeme 
nezbytné pojmy a v návaznosti si popíšeme, jak fungují hašovací tabulky a 
jak je důležité vhodně zvolit hašovací funkci, popřípadě jaký dopad na 
výkonnost hašovací tabulky má nevhodně zvolená hašovací funkce.

Kapitola 3 bude zaměřena na evoluční návrh. Popíšeme si, jakou roli hraje
evoluční návrh v kontextu počítání podle přírody (natural computing).
Uvedeme a vysvětlíme si práci obecného evolučního algoritmu a zmíníme
si jednotlivá odvětví, která spadají pod evoluční algoritmy. 

Následující kapitola 4 bude věnována návrhu řešení. V úvodu této kapitoly 
si vysvětlíme, proč je vhodné navrhovat hašovací funkce evolučně. Uvedeme 
zvolenou metodu evolučního návrhu a popíšeme si její parametry. Součástí 
bude také popis fitness funkce, tedy to co budeme považovat za důležité a 
podle čeho se budeme rozhodovat při hledání našeho požadovaného řešení.
%=========================================================================
